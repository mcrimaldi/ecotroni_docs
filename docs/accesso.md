---
title: Accesso alla strumentazione
nav_order: 3
---

# L’accesso agli strumenti è regolamentato come di seguito:

1. l’accesso all’uso della strumentazione della piattaforma eDNA-DiSAA è consentito ai soli soggetti (rappresentanti dei gruppi di ricerca e dei Dipartimenti co-finanziatori) che abbiano seguito il corso di formazione QIAGEN (allegato A) o da personale direttamente istruito da loro (borsisti, dottorandi, assegnisti post-doc);
2. preventivamente alla prenotazione degli strumenti della piattaforma, il responsabile del gruppo di ricerca interessato all’uso dovrà avvisare il responsabile scientifico (prof. Matteo Montagna) e il responsabile tecnico (dott. Remo Chiozzotto) al fine di descrivere le esigenze e gli scopi delle attività sperimentali;
3. la strumentazione della piattaforma eDNA-DiSAA sarà accessibile dal lunedì al venerdì dalle 9.00 alle 18.00, sempre tenendo conto le eventuali restrizioni generali all’accesso alle strutture dell’Università degli studi di Milano (e.g., periodi di chiusura, restrizioni all’accesso derivanti da misure di emergenza);
4. gli strumenti della piattaforma eDNA-DiSAA potranno essere prenotati da coloro i quali abbiano preventivamente seguito il corso di formazione QIAGEN attraverso un calendario elettronico, curato dal responsabile tecnico e disponibile sul sito http://www.disaa.unimi.it tramite apposito link. A tale proposito vigono le seguenti regole generali:
   - ogni utente non potrà prenotare il singolo strumento per più di tre giorni consecutivi, al fine di consentire l’alternanza dei gruppi di ricerca;
   - nel caso di imprevisti le prenotazioni dovranno essere cancellate almeno 24 ore prima, nel rispetto degli altri utenti;
   - ogni sessione deve essere annotata puntualmente nel calendario delle prenotazioni, indicandone l’orario di inizio e l’orario di fine;
   - ogni utente dovrà dotarsi autonomamente del materiale necessario all’utilizzo degli strumenti (e.g., guanti, kit estrazione DNA/RNA, reagenti, plasticheria da laboratorio come puntali e provette);
   - i campioni conservati nel congelatore -80°C verranno mantenuti per una durata massima di un anno, compatibilmente con lo spazio disponibile e le esigenze degli altri utenti;
   - eventuali deroghe alle regole generali di prenotazione dovranno essere approvate e autorizzate sia dal responsabile scientifico che dal responsabile tecnico;
   - in caso di malfunzionamento o guasto l’utilizzatore dovrà tempestivamente darne comunicazione al responsabile tecnico.
